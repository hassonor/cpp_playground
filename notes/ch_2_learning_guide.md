כלל השלושה בC++
___
"כלל השלושה" (The rule of three) הינו היוריסטיקה האומרת שיש לבצע את שלוש הפעולות המפורטות בהמשך, עבור אובייקטים מורכבים.
כלומר, אובייקטים שכוללים מצביעים לרכיבים כלשהם המהווים חלק מהאובייקט. לדוגמה, אובייקטה של רשימה משורשרת המחזיק מצביע
לחוליה ברשימה. שלוש הפעולות הן:

1. לכלול בנאי מעתיק
2. להעמיס את האופרטור =
3. לכלול virtual destructor

הסיבה היא שבעת שכפול אובייקט, ברירת המחדל היא העתקה רדודה, כלומר העתקת המצביעים במקום העתק האובייקטים שמצביעים עליהם.
העתקה אפשר לבצע באמצעות בנאי מעתיק או באמצעות האופרטור "=". לכן יש צורך בשתי הפעולות הראשונות, כמו כן, בעת מחיקת
אובייקט, ברירת המחדל היא שחרור הזיכרון שלו, אך לא של המרכיבים שהוא מצביע עליהם. לכן אם קיימים מרכיבים השייכים אליו, יש
צורך לפנות גם את הזיכרון שלהם, באמצעות פעולה 3.

"כלל החמישה"
____
החל מגרסת 11 של C++ נוספה אפשרות ייעול הנקראת "סמנטיקת העבר" (move semantics).
היא שימושית בעת שכפול אובייקטים זמניים שיימחקו לאחר השכפול. לדוגמא, בהינתן שלושה אובייקטים a,b,c; הפעולה a=b+c, תחילה
שומרת את תוצאות החיבור באובייקט זמני, לאחר מכן מעתיקה את תוכנו אל a, ולבסוף משחררת את הזיכרון של האובייקט הזמני. למעשה,
מתבצעת העתקה מיותרת, והיינו רוצים למנוע אותה. כאשר עולה הצורך לשכפל אובייקטים זמניים, ניתן לבצע העתקה רדודה במקום העתקה
עמוקה, ולשנות את המצביע של האובייקט הזמני ל NULL.